{
	"title": "LA LLORONA (A síró asszony)",
	"lines": [
"LA LLORONA (A síró asszony)",
"Azt mesélik, hogy a La Lllorona (a síró asszony) jajveszékelését a XVI. század közepe óta lehet hallani Új Spanyolország fővárosában (a mai Mexikóvárosban).",
"Egy napon, bátor fiatalok gyűltek össze a Plaza Mayor-on alkonyatkor, hogy kiderítsék, honnan származik a sírás és a jajveszékelés, amitől az emberek féltek.",
"Amikor beesteledett, és már kezdték elveszíteni a türelmüket, hallották hogy távolról közelített feléjük ez a furcsa hang.",
"Egy fehérbe öltözött asszonyt láttak, akinek az arcát fátyol borította és lassú léptekkel haladt a város utcáin, egészen a térig.",
"Az asszony tovább haladt amíg el nem tűnt a városon kívül.",
"Az emberek azon tanakodtak, ki lehet ő. Az idősebbek ekkor felidéztek egy eseményt, amely sok-sok évvel azelőtt történt meg.",
"Egy fiatal asszony, aki egy spanyol férfi és egy bennszülött nő lánya volt, beleszeretett egy jóképű spanyol kapitányba, akivel két gyermekük született.",
"De a kapitány elhagyta és egy nemes spanyol nőt vett el.",
"A fiatal asszony annyira kétségbeesett, hogy beleőrült, ezért megölte két gyermekét.",
"E szörnyű tett miatt a lelke arra van kárhoztatva, hogy minden éjjel bolyongjon és hangosan jajveszékelve emlékezzen gyermekei halálára."
]
}
