{
	"title": "Un cuento de Edmundo Valadés",
	"lines": [
"Un cuento de Edmundo Valadés (Juan Valadés novellája)",

"A Mexikói Forradalom után rendszeresen földműves találkozókat tartottak, ahol a gazdák az agrármérnökökkel tanácskoztak az ügyeikről. Ez a történet is egy ilyen gyűlésről szól.",
"Megkezdődött a gyűlés. A jól öltözött agrármérnökök, akik csak hírből ismerték a földeken zajló kemény munkát, lenézték az egyszerű földműveseket. Egyedül a gyűlés elnöke volt fiatal korában paraszt, ezért ő, a többiekkel ellentétben, tisztelte a falvak küldötteit.",
"Eleinte a mérnökök megtárgyalták, hogy a legfőbb cél a termelés növelése. Ezután a földművesek adhatták elő a gondjaikat.",
"Az Agua Fría-i földművesek szerették volna, ha a falu iskolájába bevezetik a villanyt. A mérnökök megígérték nekik, hogy küldenek valakit, aki megvizsgálja, hogy ez valóban szükséges-e.",
"A Sonora állam-beli La Cebolla küldöttei támogatást kértek egy öntöző csatorna megépítéséhez. A mérnökök gúnyosan megjegyezték, hogy ez nagyon bonyolult és költséges folyamat, de azért feljegyezték a gazdák kérését. Még további küldötteket hallgattak meg más-más faluból.",
"Végül, San Juan de Las Manzanas nevében Sacramento szólalt fel.",
"Elmondta, hogy a falusbírójuk törvénytelenül viselkedett: elvette a földjeiket, elzárta az öntözőcsatornát, ...",
"... megerőszakolta a cimboráival az egyik falubeli lányait, ...",
"és megölte Sacramento egyetlen fiát.",
"Hiába fordultak több hatósághoz, és kértek segítséget, senki sem foglalkozott velük. Ezért maguk szeretnének igazságot tenni az ügyükben.",
"A mérnökök méltatlankodni kezdtek a törvénytelen kérés miatt, de a gyűlés elnöke (aki hajdan maga is paraszt volt) szavazásra bocsátotta az ügyet.",
"A gyűlésen a nagy többség arra szavazott, hogy a San Juan de Las Manzanas-iak maguk tegyenek igazságot az ügyben. Az elnök tehát felhatalmazta őket rá. Sacramento így válaszolt:",
"Köszönjük szépen a felhatalmazást tisztelt elnök úr! A falusbíró úr tegnap óta halott."
]
}
